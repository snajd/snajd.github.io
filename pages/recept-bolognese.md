# Spagetti Bolognese

Ett recept löst baserat på det i Pluras kokbok.
Av Robin Engström.


## Ingridienser 
För fyra mycket hungriga personer.

* Två gula lökar
* Två morötter
* En halv rotselleri
* Två burkar hela tomater i burk
* 4 msk tomatpuré
* 4 vitlöksklyftor (eller fler eller färre)
* ett kilo blandfärs (alternativt: 500g fläskfärs och 500g nötfärs)
* en tärning kycklingbuljong
* c:a 150 gram bacon, rökt sidfläsk eller pancetta
* c:a 2 dl vitt vin
* Oregano
* Malen svartpeppar
* Salt
* 1 msk smör
* 1 msk olivolja

### Förberedelser

Innan man sätter igång behöver man ha hackat, skurit och tärnat allt som ska vara i såsen. Det gör att saker och ting kan adderas i rätt tid, t.ex om det ska brynas länge eller kort tid, eller bara koka med.

Börja med att skala morötterna och rotsellerin. Rotselleri kan vara lite lurigt om man aldrig skalat en sådan tidigare, men använd kniv för att ta bort svarta och bruna partier och skala resten med samma typ av skalare som du använde till morötterna. Den ska vara helt vit och fräsch när den är färdisskalad.

Ta fram en djup tallrik eller en skål av motsvarande storlek.

Nu ska rotfrukterna tärnas i tärningar som är 3x3x3 mm stora. Blir de 5x5x5 mm är det inte hela världen. Anledningen till att man vill göra dem så små är att de ska vara mjuka när såsen kokat klart. 
Allt eftersom de blir klara lägger du tärningarna i den djupa tallriken och ställer åt sidan.

Hacka nu de gula lökarna så resultet är bitar som är c:a 1x1 cm stora. Lägg den hackade löken i en ny skål eller på en tallrik.

Avsluta med att hacka vitlöken i så små bitar du kan. Lägg vitlöken på ett eget litet fat.

Öppna de två burkarna med hela tomater. Ta sedan en kniv och stick ner den några gånger i varje burk så tomaterna punkteras.

Lägg buljonstärningen i ett dricksglas med c:a 1 dl vatten och sätt i mikrovågsugnen på 40 sekunder. När det plingat tar du en tesked och rör runt så buljongen blandas med vattnet.

Glöm inte ta fram vinet, om du inte redan gjort detta.

#### Om du valt bacon:

Skär baconet i små bitar, förslagsvis små tärningar och lägg på samma tallrik som den gula löken. Baconet behöver nämligen brynas.

#### Om du valt rökt sidfläsk eller pancetta:

Skär fläsket i små bitar, förslagsvis små tärningar och lägg den tillsammans med rotfrukterna.

### Tillagning

Nu har det blivit dags att börja steka.


Använd den största plattan och sätt temperaturen på nästan max.
Lägg ner smöret och häll på lite olivolja.

För att veta när det är varmt nog att börja steka kan man lägga ner en liten bit lök i det smälta fettet. När den börjat fräsa är det lagom varmt att sätta igång.
Häll ner den gula löken, och allt som eventuellt mer finns i samma behållare.
Den gula löken behöver bara stekas i någon minut eller två för att den ska bli transparant och tappa sin skarpa smak. ***Den får absolut inte börja få någon färg***. Glöm inte att röra runt några gånger medans den steks. Lägg nu till vitlöken. Den behöver ännu kortara tid och börjar avge en bitter och mycket äcklig smak om den får steka för länge. Rör runt vitlöken bland den gula löken (och eventuellt bacon) i max 30 sekunder.

Nu kommer det jobbiga: att bryna ett kilo färs.

Peta ner typ 1/4 kilo färs i grytan. Använd en slev och finfördela och rör runt färsen konstant. Du vill att all färs ska bli brynt, dvs brun, och du vill samtidigt att den ska vara i så små delar som möjligt. Slarvar man i detta läge så får man stora äckliga färsbitar i såsen sen. När all färs är brynt lägger du till nästa 1/4-del och fortsätter samma procedur, osv.

När all färs är brynt och finfördelad, väl blandad med lök , tillsätter du innehållet av fatet med rotfrukterna på. Vrid även ner värmen till ungefär hälften.
Häll ner tomaterna, vinet och glaset med buljong och rör om. Vätskan ska inte riktigt täcka det stekta, men nästan. Häll på mer vatten om det ser torrt ut.
Krydda nu med oregano, svartpeppar och lite salt (buljonstärningen är mycket salt). Smaka av med en sked. Justera kryddningen efter smak.

Justera värmen så det bubblar lite, men inte mer.

Låt koka i minst en timme. Glöm inte att sätta igång med pastavatten en stund innan så inte klockan blir för mycket innan det är dags att äta!

Det ska se ut ungefär så här när det är färdigt:
[!bild på köttfärs](img/recept/bolognese.jpg)





